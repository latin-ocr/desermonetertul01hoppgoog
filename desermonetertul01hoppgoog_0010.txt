-0-..

perpauci viri docti susceperint sermonem Tertullianeum accuratius
describere. Nec iniuria mihi van der Vlietl) contendisse videtur
Tertullianum minus notum esse quam celebratum.

De nonnullis sane partibus grammaticae exstiterunt viri docti
qui inquirerent, velut Langenus‚ qui de usu praepositionum
scripsit (Monast. 1868 —70) et J. Schmidtius, qui duos libellos
de copia et usu verborum conscriptos edidit (de latinitate Ter-
tulliani Erlangen 1870—-723 de nominum verbalium in -tor et
·trix desinentium apud Tertullianum copia et vi ib. 1878.) et
Hauschilclus‚ qui de verborum formatione egit (Die Grundsiitze
und Mittel der Sprachbildung bei T. Leipz. 1876, 1881). 2)
Primus autem syntacticas nonnullas quaestiones tractavit Kellnerus
(Tiib. theol. Quartalschrift 58, p. 228 sq), qui vir doctus
tamen sermonem Tertulliani magis defendere voluit quam descri-
bere. Et multo melius quam illa dissertatione Kellnerus de
Tertulliano meritus est translatione sua (Colon. Agr. 1882), quae
meo quidem iudicio egregia est et eo laudabilior quo difficilior
erat. Commemorandus deinde est Blokhuis, qui librum conscripsit:
de latinitate, qua usus est T. in apologetiCO, Utraiect. dissert. 1892,
non sine industria, sed nimis scholastico more progressus. Longe
gravissima, quae de aliquot quaestionibus grammaticis ad aetatem
Tertulliani et ipsum pertinentibus conscripta sunt, inveniuntur
dispersa in Woelfflinii promptuario.

Stilum Tertulliani optime descripsit van der Vliet in libro
supra citato ct in studiis ecclesiasticis Ι Lugd. Bat. 1891,
p. 1—17.

. 'Idem vir doctus pollicitus est se de 'sermone T ertullianeo
postmodum librum editurum esse. Interim haec de ista re studia,
quamvis sint imperfecta et pro materiae difficultate manca, a peritis
curn benevolentia, precor, excipiantur.

 

1) sectie voor letterkunde, wijsbegeerte en geschiedenis van het
provinciaal Utrechtsch genotschap voor kunsten 611 wetenschappen 1889,
. 2.
p ⁶³) Condamini librum: de Tertulliano ohristianae linguae artifice
Lugd. Bat. 1877 inspicere non potui.

