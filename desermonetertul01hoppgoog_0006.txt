Q. Septimii Florentis Tertulliani opera quanti momenti sint
non solum ad historiam ecclesiae Christianae primorum saeculorum
cognoscendam, sed etiam ad sermonem scriptorum Afrorum penitus
perspiciendum, a nemine harum rerum perito ignoratur. Eminet
enim Tertullianus inter scriptores ecclesiasticos multiplici eruditione,
egregia scientia rerum divinarum atque humanarum, mira facultate
et sagaciter meditandi et subtiliter diserteque eloquendi, diligenti
doctrina rhetorica et dialectica. Primus Tertullianus sermonem
proprie christianum finxit; Minucii enim Felicis OctaviuS, qui fere
solus antecedit, si revera ante Tertullianum conscriptus est, mirum
est quam pauca contineat de Christianorum vel doctrina vel di-
sciplina. Et in sermone ut Minucius Ciceronem imitatur, ita T er·-
tullianus suum sibi ipse peperit. Perscrutanti autem unde sermonem
christianum locupletaverit, sine magna opera tres fontes reperientur:
lingua graeca, sermo forensiS, sermo, qui Afris in usu erat. Atque
ex lingua graeca nostrum multas notiones multaque vocabula
repetivisse non est cur miremur. Illis enim ‘temporibus Afrorum,
qui bene eruditi erant, latine et graece non solum loquebantur
sed etiam scribebant. Quis nescit Frontonis non paucas epistulas
graece scriptas ad nos venisse et 1) Apuleium saepius gloriari se
utraque lingua uti? Tertullianum vero vix opus est commemorare
complures libros ipso teste graece conscripsisse.

Sermo deinde forensis adeo Tertulliano in sucum et san-
guinem, ut ita dicam, transiit, ut libri eiuS, qui scatent vocabulis

¹) cf. flor. 18,86 vox mea utraque lingua vestris auribus probe co-
gnita3 apol. 36 cum ordinatius et cohibilius eadem graece et latine adnitas
conscribere.

1

153951

