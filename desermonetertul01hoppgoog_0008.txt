..3.-

suum ingenium imposuit et ubique in libris eius persona scriptoris
cernitur. l)

Coniuncti autem in Tertulliano sunt cum philosophuS, qui
varias philosophiae provincias peragravit et perscrutatus est, tum
theologuS, qui doctrinam et disciplinam christianam funditus tra-
ctavit et vix unam graviorem religionis christianae quaestionem
neglexit, atque etiam iuris consultus, qui Christianus factuS,
quamquam litteris saecularibus studiisque ethnicis renuntiaverat,
nihilominus vestigia prioris vitae forensis retinuit, iam advocatus
fidei christianae.

Et quod ad ingenium scriptoris et hominis attinet, ubique
perspicimus acritatem mentiS, qua perductus non veretur interdum
in captiones se induere spinasque vellere, et facultatem imaginandi
haud vulgarem, qua commovetur ut hic illic fidem augendo
superiaciat ac nimius sit in describendis rebus foedioribus, denique
animum fervidum atque violentum, qui non sinit eum quieto tra-
ctandi vel contemplandi genere rem agere sed fere semper ad
impetum eum incitat, etiam ubi aequius fuit defensione uti.

Et cum non ignoret optima tela orationis esse sales et
derisionem, omnem opportunitatem captat irridendi, ludendi, iocandi;
sed licet plerumque legentem delectet, interdum sic abutitur
ingenii acumine, ut parum graviter et sobrie agat vel amara urba-
nitate animum offendat. -

Praeterea autem oratio ipsa vel stilus insignia animi fervidi
et ad impetum propensi prae se fert. Fere semper enim brevibus
enuntiatis utitur, saepe abruptis sententiiS, partibus enuntiatorum
magis iuxta positis quam inter se coniunctis. Et ut est in om-
nibus artis rhetoricae partibus bene erudituS, omnia, quae rhetores
adhibere solebant ad orationem ornandam et illuminandam, ubi-

 

1) Hac. in re consentio cum Hollio, qui de scriptore Tertulliano in
annalibus BorussiciS‚ 1897, p. 263 sic disserit: „Tertullians eigentiimliche
schriftstellerische Kunst ist nicht in der Schule gelernt; sie stammt aus
dem eigenen Genius, einer seltenen Verbindung von Leidenschaft und
Scharfsinn, von rasch aufflammender Erregbarkeit und heftigem Drang
sich durchzusetzen, und sie beruht auf einer tiefgehenden Welt- und
MenschenkenntniS.

