-46-

vel. 13: ‘hanc idoneus est ad conspicienda, quaeque
, in occulto fiunt, quam iustus ad remuneranda, quae
soli sibi fiunt.' Utrobique Oehlerus prave, ut mihi quidem
videtur, hane codicum lectionem mutavit in <quaequae’ . Nam
quamquam talis quaestio codicibus solis diiudicari non potest.
tamen, quod in loco ex libro adversus Judaeos supra citato lectio
sarta tecta est et ceteri quoque Afri istum usum vindicaverunt
equidem malim credere ubique servandum esse ‘ qu aeq ue’,
Accedit quod forma geminata ‘quaequae’ apud solos fere iuris
consultos reperitur, id quod Woelfflinius l. c. p. 448 contendit.
At hac ipsa re Oehleri coniectura firmari videtur, quam in
sententiam Woelfflinius olim vergit ratus Tertullianum illam formam
geminatam ex studio iuris consultorum hausisse. Sed postea hic
vir doctissimus ipse lectionem ‘quaeque' praetulisse videtur, curn
locos supra allatos adhibeat ad probandum Afros interdum pro
‘quisquis' dixisse ‘quisque' (Archiv VII 477).

Caput III.

,De africanismis Teriulliani.

De sermone Afrorum vel africitate quid viri docti censeant,
iam supra breviter exposui, quid equidem iudicem, nune, prius·
quam ad rem ipsam hoc capitulo tractandam accedam, paucis
complectar: nonnulla mea quidem sententia sunt et in syntaxi et
in· formatione usuque vocabulorum, quae, cum alibi aut omnino
non aut sparsim et raro inveniantur, in Africa autem provincia
vulgo et constanter deprehendantur, Afrorum propria possint
appellari. Quorum quantum apud Tertullianum inveniatur, nunc
explicare conabor, haud ignorans non pauca aut additum aut
sublatum iri, cum quae proprietates sint africitatis et quae latini-
tatis totius sequioriS‚ melius constabit. ’

Α. Ac primum quidem ex syntaxi ea, quae sermoni Afri-
cano adscribO, afferam.

a. Principem locum hic teneat:

 

