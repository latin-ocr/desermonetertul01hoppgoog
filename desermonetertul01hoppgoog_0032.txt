—27 ,-

alludere videtur scorp. 15: ‘vitas Caesarum legimus:
orie-ntem fidem Romae primus Nero cruentavit'.
cf. spect. 5 extr.

Nunc ad Plautum venio. Credibile per se est Tertullianum,
hominem magno acumine praeditum, qui faceto et salso sermoni
et ipse perquam studeret, comoediis Plautinis valde delectatum
esse, sive eas in theatriS, quamdiu ethnicus erat, ’audivit (id quod
vix verisimile est, cum Plautinae comoediae illis temporibus non
iam actae esse videantur), sive legit. Et sunt in libris vestigia
indubitata, quibus probetur Tertullianum Plauti accuratam notitiam
tenuisse, etiamsi nusquam nomine eum citavit.

Profecto vix aliter potest explicari tot vocabula Plautina apud
Tertullianum redire, etsi concedatur nonnulla in sermone vulgari
servata fuisse. Sed unum argumentum iam hic proferatur: Legitur
in libro de pallio (cap. 3), ubi T. iocose de chamaleonte disserit:
‘Chamaleonti circumspectu emissicii ocelli, imo
luminis puncta vestiginant'. Quae verba alludunt, si
quid credimus, ad Plaut. Aul. 1, 1, 2 ,exeundum hercle
tibi hinc est foraS, circumspectatrix cum oculis
emissiciis‘. Alia infra addentur indicia. His autem peractis
ad archaismos ipsos accedamus; et brevitatis causa hisce signis
utar:

T. significat vocabulum, quod apud solum Tertullianum
occurrit,

Tp. vocabulum, quod T. primus habet.

(ἑ λ vocabulum, quod semel tantum invenitur.

1. Amant prisci scriptoreS, dumtaxat comici, verba frequen-
tativa ponere, ubi verba simplicia idem fere valent3 quod ut alii
Afri, ita T. quoque affectavit: ,

adiutare, quod apud priscos (Varr. r. r. 2, 7. Ter.
And. 1, 3, 4) occurrit, a Gellio quoque receptum (1 3, 14 ut
etiam iniquam voluntatem illius adiutemus; cf. 6, 3, 33
15, 22, 2) legimus pat. 5: quid ad *peccandum adiutaret
(ubi cod. Vind. et Leid. falso praebent ‘adiuvaret').

defensare habent praeter alios Plaut. Bacch. 3, 3, 39
,dum te poteris defensare iniur·ia‘ et Gellius (6, 3, 47

