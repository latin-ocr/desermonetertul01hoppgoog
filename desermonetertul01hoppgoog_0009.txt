--4..-

cunque fieri potest, in suum usum convertit: interrogationem
rhetoricam, exaggerationem, personificationem, anaphoram saepis-
sime apud eum deprehendimus; imprimisque antithesibus libri
referti sunt et eis aliqua ex parte effectum esse videtur, ut tanta
multitudo vocabulorum novarentur multaeque voces a propria vi
deflecterentur. Annominationibus vero dubito an nemo (fortasse
Augustino excepto) tam frequenter et audacter usus sit quam
noster. ’

Non tamen aequabiliter eiusmodi orationis ornatum in om-
nibus scriptis adhibuit.

Nam quandam stili diverstitatem praeter alias causas etiam
ipsa res, quae agebatur, ferebat: alius profecto stilus adhibendus
erat, ubi doctrina Christianorum adversus gentes defendebatur,
aliuS, ubi quaestiones disciplinae ecclesiasticae pertractabantur,
aliuS‚ ubi haeretici impugnabantur.

Quo fit, ut hodierni homines scriptis Tertulliani non aequo
modo delectemur, utpote quorum nonnulla a gustatu nostro ab·
horreant, et ut de sermone Tertullianeo diversissimo modo
iudicatum sit. Nam cum Ruhnkenius stilum barbarum nominaret,
Cave in script. eccl. hist. litter. I 92 tale indicium tulit: „habet
Tertulliani stilus maiestatem quandam sibi propriam et grandem
eloquentiam sale et acumine plurimum conditam, quae simul
legentis ingenium exercet et animum suaviter delectat,“ cum
Tzschirnerus (nescio ubi) dixerit, quaecunque in scriptore posse
laudari et vituperari, ea in Tertulliano iuncta reperiri, contra
Teuffelius (Gesch. d. rom. Litt. ⁵ p. 940), stilum rudem vocavit.

Sed certe omnes, qui Tertullianum accuratius perlegerunt,
consentiunt nimis saepe eum obscurum et difficilem ad intellegen-
dum esse, nec solum nostri homines hac in re consentiunt, verum
etiam veteres. Jam enim Lactantius (inst. 5, 1, 23), obscuritatem
eius questus est et Hieronymus dixit illum crebrum quidem in
sententiis sed difficilem in eloquendo esse. Atque obscuritate,
quae difficiliore struendi ratione et rariore vocabulorum vel obso-
letorum vel nove positorum usu plerumque oriri videtur, factum
est, ut temporibus medii aevi Tertullianus non multum legeretur
scriptaque eius parum describerentur, et ut nostris temporibus

 

 

