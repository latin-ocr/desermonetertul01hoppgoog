-53—-.

cum in tota latinitate paene nusquam ante Afros deprehendatur,
et observavit plerumque eam in enuntiatis finalibus et condicio-
nalibus reperiri.

Quam Blasii demonstrationem confiteor primo obtutu habere
aliquid quo capiat nos et ipsum me initio ea captum fuisse,
sed exemplis quae ille congessit quaeque ipse addideram denuo et
accuratius examinatis intellexi illius opinionem speciosiorem quam
veriorem esse et Tertullianum, ubicunque illa tempora mutare
videatur, discrimen temporum optime sentire et in universum
aptissimum tempus solere ponere. Id sane libenter concedo non
semper facile esse cognitu, cur scriptor tempora commutaverit,
sed pierumque causa probabilis erui poterit.

Nonnulla ad firmandam meam sententiam iam nunc afferam,
cetera vero fortasse postmodo accuratius tractabuntur.

cf. apol. 16 ex: ‘ haec ex ab u n danti (se, attulimus).
ne quid rumoris inrepercussum qu asi d e cons cientia
p r a e t e ri s s em u s’ . Exspectas hoc loco haud dubie ‘praeterire-
mus’‚ sed plusquamperfectum multo efficacius est, cum exprimat
‘ne ' praeterisse videamur’. Eadem fere res est de hoc loco :

pall. 5 extr.: ‘margarita namque vel ipso nomi ne
pre tiosa dehausit‚ credo, ne mendicius patre
coenasset' , optimo iure ‘coenasset’ hic positum est, non ‘coenaret’,
cum Tert. exprimere velit: ‘ne mendicius patre coenasse diceretur
vel dici posset’.

Huc etiam traho cult. fem. I 2: sic remuneraverunt
(angeli), ne eis (i. e. feminis) profuisset felicitas sua,
sed ut devectae de simplicitate et sinceritate
u na cum ipsis in offensam dei pervenirent. Non sine
ratione T. hic scripsit ‘ profuisset', quod explicare possumus ‘ne
eis profuisse videretur'.

Alia causa subest in 'huiusmodi exemplis τ Marc. ΙΙΙ 1 1
et utique debuerat phantas matis scenam decucur-
risse, ne originem carnis non desaltasset, qui
personam substantiae ipsius egisset.

Desideramus hic ‘desaltaret’, sed plusquamperfectum
‘desaltasset' attractum est praecedente plusquamperfecto ‘ debuerat:

