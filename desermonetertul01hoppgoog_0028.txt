„23-

litterarum priscarum fragmenta, quae ad nos pervenerunt, casu
infelici illas voces non continent.

Accurate igitur inter archaismos et africanismos vel inter
ea, quae priscorum et ea, quae Afrorum propria erant, discerni
nequit. Nihilominus in hoc capite ex libris Tertullianeis ea enu-
merab0‚ quae cum veri similitudine ad priscam latinitatem referri
possunt. ’

Antehac autem meum est breviter de Tertulliani studiis vel
notitia scriptorum romanorum agere; quantum enim ille scriptoribus
aliis imprimisque veterioribus debeat, adhuc nondum explicatum est.

De solis Vergilii et Apulei apud Tertullianum mentionibus
pauca verba fecit van der Vliet in studiis ecclesiasticis Ι p. q sq„
quaestionem adumbrans magis quam absolvens, Atque de Vergilii
quidem commemoratione dicit: ,A ttamen ne horridus quidem
ille poetam Romanorum ‘laureatum' omnino spernit,
quem fere solum citat, neque id nisi paucissimis
lociS, cum Lactantii opera Vergilianis scateant‘.
Tum sex slocos affert, in quibus versus Vergiliani citantur auctore
non nominato, atque ita pergit: ,Haec omnia, sane notissima,
sine poetae nomine adlata sunt, quem bis tantum
citando nominatim indicavit‘. De Apuleii autem recor—
datione idem vir doctus haec disserit: ,Vix fieri potest,
quin Tertulliani lectori in mentem veniat quaerere,
legerit noveritne auctor scripta popularis aetate
sibi antecedentiS‚ Apulei. Quod ut per se ipsum
satis verisimile, sic ad probandum haud ita facile
est‘. Et infra: ,Praecipue in libro de pallio, ad quem
etiam superiora similitudinis cum Apuleianis
vestigia omnia pertinent, multa Floridorum auctorem
in memoriam revocant: universus libelli »color
tenorque rhetoricae potius ἐπιδείξει quam fidei
apologetae congruunt. Nimio nec non artificiosiore
ornatu oneratur magis et obscuratur quam (leco—
ratur‘. Ceteroquin iure miramur, quam exigua et incerta vestigia
Apuleiana in libris Tertulliani sint, nam praeter vocabula aliquot
utrique communia, quae infra enumerabuntur‚- adhuc perpauca et

