„2-

iuris consultorum propriiS, ipsi testes sint illum primo causidicum
fuisse, etiamsi certo probari· non potest eum Tertullianum, qui in
Digestis bis citetur, eundem esse ac nostrum·

Plurima autem Tertulliano sermonem christianum fingenti
affluxit ex eo sermone, quo ipse utebatur, Africitate quae vocatur.
Hoc enim nomen sermoni Afrorum proprio inditum est. At
fuerunt viri ·docti, qui negarent proprium Afrorum sermonem
exstitisse, velut Nibuhrius, qui contenderet praeter magnam pris-
carum vocum et elocutionum copiam illum nihil habuisse quod
soli Africae provinciae peculiare esset et Kaulenus (Handbuch der
Vulgata, 1870, p. 4), qui proprietates singulis scriptoribus potius
adscribendas esse censeret. Sed postquam docte⁸ et accurate cum
Sittelius (Die lokalen Verschiedenheiten der lateinischen Sprache‚
1882, p. 77, sq), tum Woelfflinius et qui cum eo studia sua de
ista re in promptuario, quod inscribitur: „Archiv fiir lateinische
Lexikographie und Grammatik“ collocaverunt, hanc quaestionem
pertractaverunt, id extra dubitationem positum videtur esse non-
· nulla, quae ad solos Afros referenda sint. Sittelius sane multa
eorum, quae antea· de Africitate statuerat, revocavit et fortasse, ni
fallor, nimis multa. Contendit enim (Jahresbericht iiber Vulgar-
und Spatlatein, 1891, p. 236): „Das sogenannte afrikam‘sche
Latein ist grosstenteils apuleianische Rhetorik. Tertullian und
Cyprian allerdings haben sich selbst in ihren nach den Regeln der
Rhetorik angelegten Schriften seinem Zauber nicht voll und ganz
hingegeben.“

Equidem de ceteris scriptoribus iudicium nunc cohibeo; nam
quantum Tertullianus *cum popularibus suis Frontone, ApuleiO,
MinuciO, Gellio, CyprianO, Arnobio in usu copiaque verborum
atque in syntaxi et stilo concordet quantumque discrepet, perspici
non poterit, priusquam sermo eius melius illustratus erit. Illud
sane quicunque Tertulliani scripta obiter tantum cognoverit iam
nunc mihi concedet genus scribendi eiuS, quamvis multa habeat
cum ceteris Afris concordantia, tamen ab aequalium et popularium
scriptorum proprietate in multis abalienatum esse. Sed hoc multo
, magis ingenio et personae scriptoris assignari debet quam sermoni
quo utebatur. Nam si quisquam, Tertullianus generi dicendi suo

 

