-72-

columbae libenter errantes? an. 10: solummodo vivens
(formica); apol. 12: nomina solummodo video quo-
rundam veterum mortuorum.

Et possum sescenta afferre, si velim.

4. Abundantium quandam coniunctionum l) apud Afros scri-
ptores valere inter viros doctos constat (cf. Sittelii l. e. p. 99.)
Et TertullianuS‚ etiamsi in universum breviloquentiae magis studet,
locutionibus huiuscemodi ‘ideo propterea’, ‘etiam —- quoque’ non
plane abstinuit.

mart. 1 ex: et ideo eam propterea in vobis habere
et fovere et custodire debetis; idol. 20: meminisse debe-
mus etiam in verbis quoque idololatriae incursum
praecavendum; virg. vel. 10: debebunt etiam et ipsi
aliqua sibi insignia defendere, ubi Oehlerus coniecit enim,
dubito anqiure. Prax 13: etiam adhuc antiquior GenesiS.
‘Adhuc' enim hoc loco minime ad tempus respicit, sed ut persaepe
comparativo adicitur notionis confirmandae causa.

Caput IV.
, De vocabulis ex iuris consultorum sermone petitis.

Tertullianum. priusquam ad fidem christianam pervenerit,
advocatum fuisse in Africa, ‘nutricula causidicorum’ (juv. VII 148),
inter viros doctos constat. Nam etiamsi certo probari non potest
nostrum scriptorem eundem esse cum iuris consulto illo, cuius in
digestis scripta citantur (de castrensi peculio lib. sing. et quaestio-
num l. Vm), tamen ex variis quibus utitur locutionibus et ICtorum
vocibus eum iurisconsultum vel causarum advocatum ipsum fuisse
non modo credibile sed certissimum est. Tertullianus enim, cum
Christianus factus pallium pro toga indueret, naturam ipsam cau-
sidici ita non exuit, ut revera advocatus christianus causam
Christianorum ageret.

 

¹) etiam adverbia hic illic cumulantur cf. e. g. nat. 14 (p. 64, 19 R.)
retro ante. “

